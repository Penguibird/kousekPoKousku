---
name: KONCERT PRO KOUSEK
date: 09-09-2021
image:
  image: koncert-pro-kousek.png
---
**Chystáte se na koncert pro KOUSEK? Kdo jsou The STRINGZ?**

**Lucie Klasek**, rodačka z Hrabyně, která je v Moravskoslezském kraji stále doma, i když většinu času tráví v Praze. Po studiích na Janáčkově konzervatoři v Ostravě projela kus světa, navnímávala hudební podhoubí v Americe a přes Vídeň se vrátila zpět plna nadšení k nevšednímu pojetí klasické hudby. Česká Vanessa Mae, jak je často přezdívaná,  zapůsobila na porotu Československo má talent v uskupení FEMME2FATALE. Hraje s bubeníky Olega Sokolova, s DJ, tanečníky a stále přichází s novou invencí, dává vystoupením další, vizuální rozměr. Největší láskou je její aktuální projekt - instrumentální trio The STRINGZ.

**Alexander Christianov** - fenomenální pianista a skladatel, který vystudoval kompozici u Borise Čajkovského v Moskvě.  Je vyhledávaným pedagogem a neotřelým jazmanem, ale hudbu miluje napříč žánry. Propojování starého a nového ho naprosto nadchlo. Uvidíte sami, jak na pódiu září a rozdává kus ze sebe.

**Ladislav Mariáš** je další rodák moravskoslezský, který kvůli práci a studiu tráví víc času v Praze, ale v rodném Jistebníku je stále doma. Pochází z muzikantské rodiny a od malička nevybočuje z řady a hraje. Jeho tatínek  vyučuje v ZUŠ v Bílovci. Láďa vystudoval obor violoncello na HAMU .Je členem Plzeňské filharmonie. 

Koncert obohatí sólista Národního divadla Moravskoslezského - zpěvák, kterého s The STRINGZ pojí láska ke swingu a muzikálům - pan **Tomáš Savka!**

Zajímá Vás, jak zní styl, kterému se říká  crossover? V čem je jejich projev jiný? 

**Pokud je neuslyšíte v sobotu při Slavnostním GALAVEČERU, uvidíme se společně v neděli v 18 hodin v kostele sv. Josefa na koncertě pro KOUSEK. Vstupenky** https://eshop.kousekpokousku.cz/vstupenky/