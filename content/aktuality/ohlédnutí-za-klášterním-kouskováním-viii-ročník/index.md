---
name: Ohlédnutí za Klášterním KOUSKOVÁNÍM VIII. ročník
date: 18-10-2023
image:
  image: slunečnice-od-vendy.jpg
  imageAlt: na fotce Martina Mazancová obdivuje obraz od Venduly Weberové
---


Klášter ve Fulneku zase ožil a na dlouho dopředu ho provoněla levandule i byliny a květiny z naší Zahrady HOJNOSTI. Vybírali jste kousky z druhé ruky, levandulové kytky, špalky, soli, bylinné směsi, kytice posledních květin – výrobky z rukou dobrovolnic a naší dvorní květinářky Veroniky Štalcerové Šichorové. Zastavili jste se na kávu, které se vypilo kilo a půl. K ní bylo vždycky něco dobrého.

Díky Vám, [](<>)kteří jste přišli a přispěli na předem ohlášené projekty, se vybralo 𝟏𝟏𝟖 𝟕𝟎𝟎 𝐊𝐜̌.

Je to neuvěřitelné a my si toho moc vážíme. Spousta lidí akci věnovala svůj čas a je radostné zjistit, že takové nasazení má cenu a vede k cíli, který jsme si dali.

Podpořit obnovu podnoží starých ovocných stromů v klášterní zahradě, výsadbu, resp. nákup stromů pro Zahradu HOJNOSTI a také přispět rodině 7letého Mikuláše Adamčíka, kterého čeká experimentální - pojišťovnami nehrazená - léčba.

Zasadili jste se o další kousky dobra. Díky VÁM!

N﻿a fotografii Martina Mazancová obdivuje obraz, který věnovala Vendula Veberová.